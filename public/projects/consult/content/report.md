---
Title: Report
Description: Report about the webpage.
hidden: true
Template: about
---

Report
============

Eftersom min kund, Consult, är ett managementkonsultföretag som har klass, vill de gärna att detta ska genomsyra designen och utseendet på webbsidan. Detta eftersom Consult är professionella och sofistikerade och vill att webbsidan ska utstråla detta för att visa sina kunder att de har en pålitlig partner för deras konsultbehov. För att uppnå denna känsla valde jag att använda en komplementär färgpolett med färgerna vit, svart, guld och silver.

<table style="border-spacing: 4px; border-collapse: separate; margin-bottom: 2rem">
    <tr>
        <td style="height: 50px; width: 50px; background-color: #333">
        <td style="height: 50px; width: 50px; background-color: #feffff; border: 1px solid #333">
        <td style="height: 50px; width: 50px; background-color: #f9a602">
        <td style="height: 50px; width: 50px; background-color: #c0c0c0">
    </tr>
</table>

Jag ville åt en känsla av stil och lyx genom typografin utan att det skulle bli för mycket. För brödtexten valde jag typsnittet Open-sans och för rubriker och titlar valde jag en blandning av Lato och Montserrat. Samtliga fonter är sans-serif.

De designprinciper och designelement jag valde att utgå från för att få fram en sofistikerad känsla är främst balans, linjer, kontrast och betoning. Jag försökte skapa en balans mellan bild, text och vitt utrymme för att det inte skulle kännas för ihoptryckt eller tvärtom. Jag valde att skapa alla element med raka linjer och försökta matcha textinnehållet med bilderna i linje med varandra. Jag jobbade med kontrasten genom att startsidan ser annorlunda ut jämfört med undersidorna, där jag valde att ha en stor flashbild på startsidan men inte på undersidorna. Jag har lagt extra betoning på vissa knappar genom att ge dem en guldliknande bakgrundsfärg.

Jag valde att sätta SASS-koden i olika moduler beroende på vilken undersida eller vilket område på webbsidan den tillhörde för att få en bättre överblick. Till exempel finns CSS-regler för typografi under modulen typography. Regler för responsivitet finns under state. Regler för footern finns under footer och så vidare.

Uppdrag 4 Tema Alternativt
===========

Det finns en symbol i form av en måne i footern som ändrar temat på webbplatsen. Min kund, Consult, önskade två olika teman som båda andas lyx och sofistikering. Det alternativa temat har en mjukare känsla och fått en sammansatt färgpolett med färgerna mörkgrå, turkos, vit och blå. Mörkgrå och turkos tillsammans kan skapa en intressant och elegant kontrast.

<table style="border-spacing: 4px; border-collapse: separate; margin-bottom: 2rem">
    <tr>
        <td style="height: 50px; width: 50px; background-color: #3c3c3c">
        <td style="height: 50px; width: 50px; background-color: #f8f8ff; border: 1px solid #333">
        <td style="height: 50px; width: 50px; background-color: #0ff">
        <td style="height: 50px; width: 50px; background-color: #146bcc">
    </tr>
</table>

Typografin har ändrats till Georgian för brödtexten och Didot för titlar och rubriker. Här har jag valt att använda sans-serif för brödtexten och serif för titlar och rubriker. Istället för att arbeta med linjer som i det första temat valde jag att jobba lite mer med cirklar och mjuka rundade hörn på bilder och knappar. Flashbilden har bytts ut mot en annan bild för att passa in i temat. Även kontrasten och ljusstyrkan i bilderna har anpassats till temat, då kontrasten har minskats och ljusstyrkan har höjts för att få fram en mjuk känsla.
